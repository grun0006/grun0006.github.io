<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ICT field of work</title>
    <link rel="stylesheet" href="resources/css/main.css">
</head>
<body>
    <h1>ICT field of work</h1>
    <p>Chi-Wai Hung werkt al vijftien jaar als ITer bij de overheid, momenteel als Senior Test Analist bij het Openbaar Ministerie. Vrijheid in zijn werk en dagplanning, ruimte voor zelfontplooiing: Chi-Wai programmeert zijn eigen baan.</p>

    <h3>Werken met profs</h3>
        
    <p>Als testanalist in een scrumteam ligt voor Chi-Wai de focus op de gebruikersacceptatietest (GAT). In een vierwekelijkse cyclus worden user stories verfijnd en ontwikkeld, gevolgd door systeemintegratietests (SIT) en gebruikerstesten. Chi-Wai bewaakt dit proces, spoort fouten op, test opnieuw en begeleidt gebruikers. “Mijn kennis van IT en development is enorm gegroeid, dankzij de samenwerking met profs in zon scrumteam. Zo word ik beter in wat ik doe en dat vind ik belangrijk.”</p>
        
    <h3>Tooling en veilig werken</h3>
        
    <p>Binnen het OM wordt goed gekeken naar IT-ontwikkeling. “We maken nu gebruik van ALM (Application Lifecycle Management), maar er is interesse in modernere tools zoals Xray voor Jira dat meer aansluit bij Agile werken. Daarnaast werk ik en experimenteer ik met tooling als Toad database, Selenium en Be Informed.”</p>
        
    <P>Tools kunnen nog zo goed zijn, veilig werken is cruciaal tijdens het testen. Chi-Wai: Bij testen werken we met geanonimiseerde data om ervoor te zorgen dat geen gevoelige informatie wordt gelekt. Dit betekent dat testomgevingen zijn gevuld met dummydata om realistische scenarios na te bootsen zonder risico op datalekken.”</p>
        
    <h3>Balans werk-privé en carrièremogelijkheden</h3>
        
    <p>Bijdragen aan de samenleving, werken met profs en interessante tooling. Chi-Wai noemt nog twee aspecten die hij belangrijk vindt: flexibiliteit van werken en ontwikkelingsmogelijkheden.</p>
        
    <p>“Ik vind hybride werken fijn. Er zijn richtlijnen, maar we hebben vrijheid in het indelen van onze werkweek. Ik werk vier dagen van negen uur, waarbij ik een of twee dagen op kantoor ben.”</p>
        
    <p>Hoe wil je jezelf ontwikkelen? Die vraag is leidend in een voortdurend opleidingstraject binnen de overheid. “Wil ik mezelf specialiseren of mijn kennis verbreden? Naast de verplichte of geadviseerde trainingen, is hier veel vrijheid in.”</p>
        
    <h3>Werken met en voor mensen</h3>

    <p>“Ik werk samen met collegas van verschillende rijksinstanties binnen de strafrechtketen, waaronder de politie en de rechtspraak. Wat ik doe, draait altijd om mensen en dat vind ik fijn. Werken voor een veilige en rechtvaardige samenleving geeft me voldoening en uitdaging. Ik ben een IT-technicus, op de best mogelijke plek.”</p>
</body>
</html>